
Zadání adventury
Požadavky na absolvování

Zadání textové hry

Vaším úkolem je navrhnout a naprogramovat vlastní textovou hru. Nejprve vytvoříte herní návrh (game design), který popíše výchozí situaci, cíl hry, důležité postavy, předměty a herní mechaniky. Poté tento návrh implementujete do kódu v jednom z podporovaných programovacích jazyků (Java, C#, Python, C++). Ve hře musí být použitý design pattern Command, ale lze zde i použít ostatní (strategy, factory metoda, apod.)

Game design (zadání hry):

    Popis výchozí situace: Kdo je hlavní hrdina? Kde se hra odehrává? Jaké je pozadí příběhu?

    Cíl hry: Co je úkolem hráče? Jak pozná, že vyhrál?

    Postup k vítězství: Jaké kroky musí hráč podniknout, aby dosáhl cíle?

    Důležité postavy a předměty: Popište klíčové postavy, se kterými bude hráč interagovat, a předměty, které může sbírat nebo použít.

Základní funkcionalita hry:

    Hra obsahuje minimálně 8 propojených místností nebo prostorů, mezi kterými se hráč může pohybovat (pokud máte nějaký nápad, ve kterém byste chtěli použít méně místnosti/prostorů nechte si tuto změnu schválit od vyučujícího).
    V místnostech se nachází postavy, se kterými může hráč nějakým způsobem interagovat.
    V místnostech se nacházejí různé předměty, které lze sbírat nebo použít.
    Některé předměty jsou přenosné, jiné zůstanou na místě.
    Hráč má batoh (inventář) s omezenou kapacitou pro přenášení předmětů.
    Jednotlivé místnosti, postavy a předměty v nich budou načteny vhodným způsobem ze souboru.
    Hra musí mít možnost vítězství (jasný cíl).

Základní příkazy:

    jdi – pohyb mezi místnostmi

    konec – ukončení hry

    pomoc – zobrazení nápovědy k dostupným příkazům

    napoveda – dodatečná rada pro aktuální situaci

Přidejte alespoň pět dalších příkazů dle vašeho návrhu, např.:

    vezmi – sebrat předmět

    poloz – položit předmět

    pouzij – použít předmět

    mluv – komunikovat s postavami

    prozkoumej – detailní prohlídka místnosti

Struktura kódu:

    Třídy: Vymyslete třídy pro jednotlivé herní prvky:

        Místnost (Room): Popis místnosti, přístupy do jiných místností, předměty.

        Předmět (Item): Vlastnosti předmětu (název, popis, přenosnost).

        Batoh (Inventory): Uchovává předměty s omezenou kapacitou.

        Postava (Character): Postavy, se kterými lze interagovat.

Myslete na to, že v objektovém programování existují třídy, rozhraní, dědičnost, polymorfismus, kolekce apod. Snažte se psát rozumně dlouhé metody. Pokud vaše metoda zabírá více než jednu obrazovku, zvažte, jestli ji nemůžete rozdělit do více metod. Nezapomeňte na ošetření možných chybových stavů.

Doplňkové úkoly (volitelné):

    Vytvořte postavy, které se mohou pohybovat mezi místnostmi.

    Zahrňte speciální místnost s náhodným teleportem.

    Implementujte různé typy překážek (hádanky, pasti, zamčené dveře).
    A další...
